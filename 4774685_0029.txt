J( 21 )(

Inter recentiores quam helie, quam vivide lectoris ingenio suos heroes offert
Italus ille poeta , qui latinis fere verbis Parme picto-ve cantat atque a barbarorum
ditione liberatum il gran sepolcro di Criuo. Omnibus ibi imaginibus et verbis vis
quaedam magica afflata est, quae lectorem detinet ac perpetuo recreat. In Phar—
salia vero nostra quam incertis lineamentis Caesar et Brutus, ante alios Pompeius
descripti sunt! in exponendis natura et dotibus eorum, quam parum vigoris et
roboris! Certe Pompeius ille qui Ι, 131. pace dedidicit ducem et totus populari-
bus auris impellitur, non is est, qui magnam sui exspectationem moveat. Adde
II , 598. '

Sensit et ipse metum Magnum, placuitque referri
Signa, nec in tantae discrimina mittere pugnae
Iam victum fama non visi Caesaris agmen}

Et VH ‚ 339.

Stat corde gelato
Attonitus: tantoque duci sic arma timere
Omen erat. '

Nonne, dum incertus et trepidus Caesaris ante legiones fugit et adversario
totam Italiam relinquit, miserationem magis quam admirationem excitat? Quid
Caesar? Audaciorem profecto ferocioremque sese extollit 3 atque Ι, 143: Sed
non in Caesare etc. strenuus dux et vir tenax propositi signatur. Verum, quibus
ad naturam eius finiendam utitur, ea potius in orationibus quam in ceteris car-
minis partibus reperias. Huc faciunt loci I ‚ 299. II ‚ 494. III , 91 et 358. IV,
162. V, 319 et 654. VII, 250. et X, 1064. Hae autem orationes ‚ ita com-
paratae sunt‚ ut nonnullis quidem in locis Caesaris interiores sensus patefa-
ciant, non ut quemadmodum vixit et vidit, eum animo lectoris offerant. Quam
diversae Homeri orationes! quantum hac virtute eminet primus Iliadis cantus!
vix nonnulla verba Achilles et Agamemnon fecerunt, cum eos intueri nobis
videmur. In his autem Lucani orationibus poeta potius quam persona, quarn
inducit, sensus suos aperit. Verum haec nos adducunt, ut de orationis Lucani
dotibus in universum inquiramus.

