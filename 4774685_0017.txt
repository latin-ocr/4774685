)(9>(

unitatis spicae dicunt. At longinquitas temporis diversa erit, prout >rel eelo-
rius, vel tardius res agentur. Quod ne sic extendas, ut illius spatio pro
virorum descriptorum indole rerum copia non respondeat, ne sic contrahas ‚ ut
perspicuitati aut veritati angustiae illae noceant. Commode autem id quod, si
rei praecipuae pars esset, longiore temporis spatio unitati obstaret, vel poeta vel
persona, quam poeta inducit, tanquam prius actum exponet. Ita in Aeneide
cuius argumentum, unum tantum annum comprehendit, res septem annorum
enarrantur. Odysseae ver0, si cantus sub hoc nomine notos inter carmina illa
epica‚ de quibus nunc agimus , refers, Odysseae, inquam, argumentum, inser-
tarum rerum nulla ratione habita, vix unum mensem comprehendet, dum, si
res omnes ibi expositas complecteris, decem annorum spatium habebis. His de
argumento carminis epici in universum disputatis, Pharsaliam nunc adeamus.

Pharsaliae libr. I—IX a Rubicone traiecto scilieet usque ad Caesaris in
Aegyptum adventum, cyclum quendam, meo iudicio, absolutum efficiunt.
Caput enim Pompeii, quod ibi Caesari affertur, victoriae foedae pignus est,
cupitque scire lector quosnam animos Caesar prae se ferens triste hoc spectacu-
lum viderit. Quae decimo libro de Cleopatra, Achilla et Pothino subiecta
sunt, quorsum tendant et quomodo cum praecedentibus cohaereant, parum
constat. Certe a summa nostri carminis, quale hodie est, aliena sunt. Neque
absolutus est liber iste decimus, cum Caesar optetne an timeat mori dubius nar-

ratioque imperfecta relinquatur. Vel angustiae illius, cum versus 545 modo,
ceteri 695-1105 habeant , eum non absolutum esse significant. Adde Catonem,

qui post Pompeii necem Africae cum copiis advectus per inhospitas regiones
ad regem Iubam tendebat, medio in itinere a Lucano mitti, neque ullam am-
plius de eo mentionem fieri. Haec argumenta Pharsaliae Lucani non perfectae
confirmantur Statii loco Silv. II, 7, 100. Verba sum:

Sic et tu (rabidi nefas Tyranni! )

Iussus praecipitem subire Lethen ‚

Dum pugnas canis, arduaque voce

Das solatia grandibus sepulchris,

O dirum scelus, 0 scelus! tacebis.

